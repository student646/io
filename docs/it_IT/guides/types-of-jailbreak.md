---
lang: it_IT
title: "Tipi di Jailbreak"
description: Spiegazione sui diversi tipi di Jailbreak
permalink: /it_IT/types-of-jailbreak
redirect_from:
  - /it_IT/jailbreaks
extra_contributors:
  - Tanbeer191
---

Non tutti i jailbreak funzionano allo stesso modo. Questa pagina ti guiderà attraverso ogni tipo di jailbreak e ti spiegherà come funzionano.

## Quali sono i diversi tipi?

Ci sono 4 tipi principali di jailbreak:

- Untethered
- Semi-Untethered
- Semi-Tethered
- Tethered

Ogni tipo è determinato da quanto è indipendente dall'utilizzo di un computer.

### Jailbreak Untethered
---

I jailbreak Untethered possono essere considerati il santo graal di tutti i jailbreak. Richiedono che l'exploit venga eseguito una sola volta tramite un sito web, un'app o un computer.

![Uno screenshot del jailbreak di p0sixspwn](/assets/images/p0sixpwn.png)

Dopo di che, il dispositivo sarà completamente jailbroken e non richiederà ulteriori azioni. L'exploit rimarrà installato sul dispositivo anche dopo il riavvio.

Purtroppo, da molto tempo non viene rilasciato un nuovo jailbreak untethered per utenti finali, ed è probabile che non ne vedremo uno per ancora molto.

L'unica pecca di un jailbreak untethered è che se qualcosa va storto, cis i potrebbe imbattere in un bootloop che richiede il ripristino del dispositivo tramite iTunes o Finder (macOS Catalina o più recente). La probabilità che questo accada è _bassa_, ma è effettivamente possibile.

Alcuni esempi di jailbreak untethered sono <router-link to="/installing-p0sixspwn">p0sixspwn</router-link> e Pangu9.

### Jailbreak semi-Untethered
---

I jailbreak semi-untethered sono stati il tipo di jailbreak più popolare negli ultimi anni. Questo tipo di jailbreak richiede che un exploit venga eseguito ogni volta che si riavvia o si spenge il dispositivo.

<img src="/assets/images/odysseymain.png" width="180" alt="Uno screenshot del jailbreak di Odyssey" class="align-right" />

Questo jailbreak funziona tramite l'esecuzione dell'exploit attraverso un'app o un sito web sul dispositivo stesso. Data la natura di come l'exploit viene eseguito, questi jailbreak sono facilmente removibili dalla loro app.

Alcuni esempi di jailbreak semi-untethered includono <router-link to="/installing-taurine">Taurine</router-link>, <router-link to="/installing-dopamine">Dopamine</router-link>, e <router-link to="/installing-odyssey">Odyssey</router-link>.

### Jailbreak semi-Tethered
---

I jailbreak semi-tethered sono molto simili ai jailbreak semi-untethered, tuttavia l'exploit deve essere eseguito utilizzando un computer piuttosto che utilizzando un'app sideloadata.

![Uno screenshot del jailbreak di checkra1n](/assets/images/checkra1n.png)

A causa della necessità di un computer per ri-eseguire il jailbreak dopo ogni riavvio, la maggior parte sceglie invece di utilizzare un jailbreak semi-untethered.

Esempi di jailbreak semi-tethered includono <router-link to="/installing-palera1n">palera1n</router-link> e <router-link to="/installing-odysseyra1n">Odysseyra1n</router-link>.

### Jailbreak Tethered
---

I jailbreak tethered non sono destinati ad essere utilizzati da tutti. Questi exploit modificano il dispositivo in un modo tale che è richiesto un PC per avviare il dispositivo anche senza un jailbreak.

A causa di ciò, essi tendono ad essere utilizzati solo dagli sviluppatori di jailbreak che si preparano per una nuova versione di iOS.
